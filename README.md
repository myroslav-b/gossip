**Gossip** - колективний чат, що використовує Multicast для обміну повідомленнями. В додатку реалізовані тільки базові можливості:
- трансляція (сервер) і отримання (клієнт) повідомлень;
- робота з повідомленнями здійснюється через стандартні потоки введення і виведення(stdin, stdout);
- відсутні можливості адміністрування, модерації, аутентифікації тощо: будь-хто може приєднатися, якщо знає адресу multicast групи;
- ефективна робота можлива тільки, якщо усі клієнти знаходяться в одному сегменті мережі.

#### Формат запуску ####

Ключі:

_-h, --help_: інформація про ключі запуску;

_-n, --name_: ім'я, від імені якого відправлятимуться повідомлення;

_-a, --address_: адреса мультикаст групи у форматі "ip:port";

_-u, --minuptime_ та _-U, --maxuptime_: мінімальне та максимальне значення (в секундах) тривалості сесії передачі даних. Реальне значення вираховується випадковим чином у вказаних межах;

_-s, --minsleep_ та _-S, --maxsleep_: мінімальне та максимальне значення (в секундах) тривалості мовчання між сесіями передачі даних. Реальне значення вираховується випадковим чином у вказаних межах;

_-f, --freqsend_: частота (за секунду) з якою сервер перевіряє наявність в буфері повідомлень, що потребують відправки;

_--dbg_: режим відлагодження.


#### Логіка роботи ####

Якщо декілька хостів Gossip з однією груповою адресою працюють __в одному сегменті мережі__, то увесь трафік згенерований ними у відповідній мультикастовій групі досягає їх усіх. Тобто, усі повідомлення, згенеровані конкретним членом групи, будуть трансльовані негайно або в наступній сесії передачі даних (якщо він перебуває в режимі мовчання) і отримані усіма іншими членами цієї групи.

В таких умовах доцільно задавати мінімально можливі значення параметрів _s_ і _S_, щоб мінімізувати часові затримки розповсюдження повідомлень між хостами Gossip.

Якщо хости Gossip з однією груповою адресою знаходяться __в різних мережевих сегментах__, то в такому випадку умови розповсюдження повідомлень у групі визначаються правилами маршрутизації мультикастового трафіку. Загалом, в кожний конкретний момент часу тільки один хост виступє в ролі сервера, трафік якого розповсюджується у мультикастовій групі за межі його локального сегмента мережі. Усі інші члени групи, що не належать до цього мережевого сегмента, навіть якщо вони в цей час генерують трафік, виступають у ролі клієнтів, що отримують надіслані хостом-сервером повідомлення. Коли хост-сервер завершить сесію передачі даних і переключиться в режим мовчання, дерево розповсюдження мультикастового потоку буде перебудоване (принаймі, я на це сподіваюся) таким чином, що вже інший хост з активною сесією передачі даних отримає статус сервера.

Такий режим роботи не гарантує доставку згенерованих хостом повідомлень до інших членів групи. Також, окремі хости шляхом задання відповідних значень параметрів тривалості сесії і мовчання можуть намагатися монополізувати статус сервера. 

Нижче в схематичній формі показано приклад можливої взаємодії трьох хостів, що роззосереджені в різних мережевих сегментах.

`+++` - сеанс передачі даних, `---` - період мовчання

Режим роботи хостів в одній мультикастовій групі (з одною груповою адресою):

`....++++++++++------+++++++++--------++++++++++++++------ (1)`
`+++++++----+++++++++---+++++----++++++++---++++++++------ (2)`
`..++-----++++++++++++++++++++++-----+++++++++++++++++++++ (3)`

Хост, трафік якого транслюється в мультикастовій групі:

`2222222111111122222233333333333.2222222211111111111333333`
